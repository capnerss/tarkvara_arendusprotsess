<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>UML diagrammikeel</title>
    <link rel="stylesheet" type="text/css" href="../style.css">
</head>
<body>
<a href="../index.html" id="floatingButton">Tagasi</a>
    <h1>UML-i diagrammikeel</h1>

    <br>

        <h2>Mis on UML?</h2>
<p>
    UML (Unified Modeling Language – ühtne modelleerimiskeel) on <b>visuaalne modelleerimiskeel</b>, mis aitab tarkvaraarendusel. <br>
    See võimaldab nii <b>kliendile</b> kui ka <b>arendajale</b> endale ning erinevatele protsessiga seotud isikutele täpsemalt kuvada, milline arendatava toote <b>sisemine struktuur</b> peaks erinevatel tasanditel olema. <br>
    UML on aga ka <b>harukeel</b>, ehk teisisõnu on olemas erinevaid diagramme. <br>
    UML defineerib ära nende erinevate diagrammitüüpide representatsioonid, keskendudes spetsiifilisel tasemel vajaminevale kirjeldusele. <br>
    Näiteks tarkvaratoote <b>käitumise</b> kirjeldamiseks on olemas <b>käitumisdiagrammid</b>, andmestruktuuri kirjeldamiseks on näiteks <b>olemite diagramm (ERD)</b> ja nii edasi, erinevate aspektide kohta. <br>
    UML-i kasutatakse nii uue arendustöö kirjeldamiseks kui ka olemasoleva dokumenteerimiseks.
</p>
    <br>
    <hr>

    <h2>Kuidas UML tekkis?</h2>
    <p>
        UML tekkis vajadusest kujutada <b>objektorienteeritud programmeerimise</b> jaoks ühtset keelt, mis kuvaks protsessi ilma koodita. <br>
        Algselt tekkis see, kui <b>Grady Booch</b> ja <b>James Rumbaugh</b> ühendasid oma diagrammikeeled, <br>
        kuhu aja jooksul tekkis ka teisi harusid juurde. UML ise on akronüüm ingliskeelsest terminist <b>"Unified Modeling Language"</b>.
    </p>
    <br>
    <hr>

    <h1>Mida saab kujutada UML-iga – ehk kui palju diagrammiliike on olemas?</h1>
    <p>
        Erinevaid UML-i liike on palju, mis jagunevad laias laastus <b>struktuuridiagrammideks</b> (näiteks klassi-, komponendi- ja juurutusdiagrammid) ja <b>käitumisdiagrammideks</b> (näiteks kasutusjuhtumi-, tegevus- ja jadadiagrammid). Mõned näited on:
        <ul>
            <li><a href="flowchart.html"><b>Vooskeem</b> (Flowchart)</a></li>
            <li><b>Klassidiagramm</b> (Class Diagram)</li>
            <li><b>Objektidiagramm</b> (Object Diagram)</li>
            <li><b>Koostöödiagramm</b> (Collaboration Diagram)</li>
            <li><a href="ERD.html"><b>Olemidiagramm</b> (Entity Relationship Diagram - ERD)</a></li>
            <li><b>Kasutusjuhtumite skeem</b> (Use Case Diagram)</li>
            <li><b>Olekuskeem</b> (State Machine Diagram / State Diagram)</li>
            <li><b>Tegevusdiagramm</b> (Activity Diagram)</li>
            <li><b>Komponendidiagramm</b> (Component Diagram)</li>
            <li><b>Kommunikatsioonidiagramm</b> (Communication Diagram)</li>
            <li><b>Ajastuskeem</b> (Timing Diagram)</li>
            <li><b>Jadaskeem</b> (Sequence Diagram)</li>
            <li><b>Juurutus-/Levitusskeem</b> (Deployment Diagram)</li>
            <li><b>Paketiskeem</b> (Package Diagram)</li>
            <li><b>Profiilidiagramm</b> (Profile Diagram)</li>
        </ul>
    </p>
    <br>
    <hr>

    <h1>Mõningaid UML-i liike lähemalt</h1>

    <h2>Kasutusjuhtumite skeem</h2>
    <p>
        <b>Kasutusjuhtumite skeem</b> (Use Case Diagram) on üks peamisi tööriistu süsteemi analüüsis ja disainis. <br>
        See diagramm kajastab süsteemi ja selle kasutajate (<b>aktorite</b>) vahelisi suhteid, näidates, <br>
        kuidas kasutajad suhtlevad süsteemi komponentidega ja milliseid teenuseid süsteem pakub. <br>
        Kasutusjuhtumite skeem aitab arendajatel ja analüütikutel mõista, kuidas süsteem peaks käituma ja kuidas tagada, et kõik kasutusjuhtumid katavad kasutajate vajadused.
    </p>
    <br>

    <h2>Klassidiagramm</h2>
     <p>
        Üks silmapaistvamaid <b>struktuurseid</b> UML-i liike on <b>klassidiagramm</b>. Seda kasutatakse tarkvarainseneride seas tarkvaraarhitektuuri dokumenteerimiseks. <br>
         Klassidiagrammid on struktuursete diagrammide vorm, kuna need täpsustavad, millest peab modelleeritud süsteem koosnema (klassid, atribuudid, operatsioonid ja seosed nende vahel).
     </p>

     <h3>Lühikirjeldus (Iseloomustus)</h3>
     <p>
        Klassidiagrammi peamine eesmärk on kirjeldada süsteemi <b>staatilist struktuuri</b>. See näitab <b>klasside</b>, nende <b>atribuutide</b> (andmeväljade), <b>operatsioonide</b> (meetodite) ning nendevaheliste <b>seoste</b> (nt. pärilus, assotsiatsioon, kompositsioon) esitust. See on aluseks objektorienteeritud süsteemide kavandamisele.
     </p>

     <h3>Kujundite/Joonte lahtiseletus</h3>
     <ul>
        <li><b>Klass (ristkülik kolme sektsiooniga):</b> Jaguneb kolmeks osaks: nimi, atribuudid (andmed) ja operatsioonid (meetodid).</li>
        <li><b>Assotsiatsioon (pidev joon):</b> Kaks klassi on omavahel seotud. Seose otstesse lisatakse sageli <b>kardinaalsus</b> (nt. 1..* – üks või rohkem).</li>
        <li><b>Pärilus/Generaliseerimine (pidev joon tühja kolmnurgaga):</b> Näitab, et üks klass (alamklass/subklass) pärib omadused teiselt klassilt (ülemklass/superklass).</li>
        <li><b>Agregeerimine (pidev joon tühja rombiga):</b> Tervik-osa suhe, kus osad võivad eksisteerida ka ilma tervikuta (nt. auto ja ratas).</li>
        <li><b>Kompositsioon (pidev joon täidetud rombiga):</b> Tervik-osa suhe, kus osad ei saa eksisteerida ilma tervikuta (nt. raamat ja lehekülg).</li>
        <li><b>Implementeerimine (katkendlik joon tühja kolmnurgaga):</b> Näitab, et klass realiseerib liidese (Interface).</li>
     </ul>

     <h3>Üks näidisjoonis</h3>
     <p>
         <img src="../pildid/class_template.jpg">

     </p>
    <br>

    <h2>Jadaskeem</h2>
     <p>
        <b>Jadaskeem</b> (Sequence Diagram) esitab süsteemi <b>objektide omavahelist suhtlemist</b>. <br>
        Jadaskeemi oluliseks omaduseks on selle <b>ajaline järjestus</b>. <br>
         S.o. esitatakse samm-sammult täpne objektide vaheline interaktsioon. Erinevad objektid jadaskeemil suhtlevad omavahel <b>sõnumite</b> edastamise kaudu.
     </p>
    <br>

    <h2>Olekuskeem</h2>
     <p>
        Nagu ka nimi ütleb, näitab <b>olekuskeem</b> (State Machine Diagram) erinevaid <b>olekuid</b>, mida süsteemis olevad objektid oma elutsükli jooksul läbivad. <br>
        Süsteemis olevad objektid muudavad oma olekut vastavalt süsteemis toimuvatele <b>sündmustele</b>. <br>
         Lisaks sellele näitab olekuskeem ka objekti <b>oleku üleminekut</b> (transitsiooni) algolekust lõppolekusse vastavalt süsteemi mõjutavatele sündmustele.
     </p>
    <br>

    <h2>Profiilidiagramm</h2>
     <p>
     Tarkvaratehnika valdkonnas kasutatavas ühtses modelleerimiskeeles (UML) töötab <b>profiilidiagramm</b> metamudeli tasandil. <br>
     See kuvab <b>stereotüüpe</b> klassidena ja <b>profiile</b> pakettidena, koos spetsiaalsete märgetega. <br>
     <b>Laiendusseos</b> (pidev joon täidetud nooleotsaga) näitab, millist metamudeli elementi antud stereotüüp laiendab. See võimaldab UML-i kohandada konkreetsete valdkondade või platvormide jaoks (nt. Java, C++ jne.).
    </p>
    <br>
    <hr>

<!--    <h3>Lisatavate teemade lühikirjeldus</h3>-->
<!--    <ul>-->
<!--        <li><b>Lühikirjeldus (Iseloomustus):</b> Diagrammiliigi peamine eesmärk ja fookus.</li>-->
<!--        <li><b>Kujundite/Joonte lahtiseletus:</b> Diagrammis kasutatavate sümbolite (nt. ristkülikud, nooled, teemandid) tähendused.</li>-->
<!--        <li><b>Üks näidisjoonis:</b> Konkreetse diagrammi visuaalne näide.</li>-->
<!--    </ul>-->

</body>
</html>